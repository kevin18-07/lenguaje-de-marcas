<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="stylesTDM.css">
</head>
<body>
     <h1 class="titol">Tosa de Mar</h1>
    <p class="orange">De jovenets, coneixíem la costa de garbí pam a pam. De Calella a Tossa hi anàvem de qualsevol manera, amb un bot de vint pams, un tros de drap per vela, un fogó, una manta, una tenda i uns volantins per fer peix per anar menjant. Passat Sant Feliu, la costa s’eleva i fins a Tossa té una grandesa impressionant. En aquella època era encara tota plena de pins que feien una olor aspra i puixant. Ara n’han tallat molts, han acabat la cinta de la carretera i la costa sembla un animal pelat i estrany que fuig arrossegant una corda que li han lligat al coll... A l’ombra dels pins perfumats de la cala de Pola hi hem menjat moltes paellades de peix fresquíssim acabat d’agafar, i a Giberola hem fet arrossos d’una importància sensacional.</p>

   <p class="red"> L’arròs de peix es feia molt bo, en el meu temps, a la Costa Brava. La llagosta, la gamba i el calamars, fan l’arròs fort, però una mica moll. El millor peix per fer arròs és el congre, els sublimes congrets verdosos, de carn dura i fina dels reclaus de Giberola. El sofregit de l’arròs era un paradís terrenal. Hi posàvem el marisc corresponent — el musclo, el cabrot, la pallarida — i el trinxadet d’all i de ceba amb el tomàquet tan dolç. Els perfums del sofregit, barrejats amb l’aspror dels pins i amb la salabror del mar ens feien mirar el món amb ulls enlluernats. L’arròs, posat sobre aquesta base, sortia sòlid, aeri i perfumat.</p>    
</body>
</html>